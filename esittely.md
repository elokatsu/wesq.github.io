---
layout: page
title: Esittely
subtitle: Kuka on elokatsu?
comments: false
---

![elokatsu](./img/elokatsu.jpg){: .center-block :}

***Elokatsun*** takana pyörii siis minä, **Kati Mäkelä**.

Mä oon yrittäjä ja hyvinvointivalmentaja, sekä lähihoitaja joka toimii liikuntavammaisten nuorten asumispalveluohjaajana.
Arkeani jaan mun ihanan kihlattuni kanssa, jonka kanssa opitaan kokoajan paljon yhdessä, niin suruissa kuin iloissa.
Mä inspiroidun uusista asioista ja innostun aika helposti. Tämä tuppaa välillä ottamaan aika isostikin valtaa tyylillä "ensin toimitaan, sitten mietitään". Tosin nykyään mun varautuneempi puoleni myös ajoittain pohtii, mikä nyt olisikaan viisasta tähän hetkeen... Eli tiedän hyvin miltä tuntuu, kun esim. elämäntapamuutosta tehdessä on fiilis, että "kaikki mulle heti nyt ja missä ihmeessä ne tulokset jo on!" :D

Mä rakastan marjasmoothieita, suklaata, metsässä olemista ja niitä arjen pieniä hetkiä, joita saan jakaa mun läheisten kanssa. Saan niistä paljon iloa ja voimaa. Nautin myös lempeistä kohtaamisista niin itseni, kuin uusien ihmistenkin parissa.
Hyvinvoinnin puolella toivon voivani tuoda enemmän lempeyttä ja pysähtymistä arjen keskelle. Mä oon itse elänyt läpi haastavien aikojen, jossa vaan ruoskin itseäni tekemään enemmän ja paremmin ajatuksella, että hyvinvoinnin eteen pitää tehdä töitä, älä oo laiska. Mutta herkkänä ihmisenä voin tuolloin vaan entistä huonommin, kun koin että mun pitäisi aina vaan jotain enemmän tai vähemmän...
Kun oon alkanut kyseenalaistamaan tämän omassa elämässäni, kuulla itseäni ja omia tarpeitani hiukan paremmin, on löytynyt se lempeämpi ääni, joka muistuttaa suorittajaa välillä myös hellittämään... Eli kyllä, tiedän hyvin myös mitä on suorittaminen ja se, kun ei uskalla luottaa siihen, että minä riitän, juuri näin.

Jos sua kiinnostaa hyvinvointi ja lempeämpi ote sen kanssa, niin tervetuloa seuraamaan ja jakamaan mun kanssa niitä juttuja. Löydät sivulta lisää tietoja palveluistani.

Kiva kun olet, juuri siinä. -Kati <3 
